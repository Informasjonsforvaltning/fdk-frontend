---
title: Omgrepskatalogen
description: 'Føremålet med omgrepskatalogen er å gjere dataa meir forståelege.'
---

# Omgrepskatalogen

<Ingress>
    Føremålet med Omgrepskatalogen er å gjere dataa meir forståelege. Like omgrep kan brukast på ulike måtar i
    forskjellige kontekstar. Difor er det viktig med skildringar av omgrep, slik at ein unngår misforståingar og
    feilaktig bruk av data. Alle omgrep som er publiserte i Omgrepskatalogen har ein tilhøyrande definisjon som
    forklarar kva omgrepet tyder.
</Ingress>

<CatalogPromo
    text='Ønskjer du å søkje i Omgreps-katalogen?'
    button='Finn omgrep →'
    link='/concepts'
/>

## Kva informasjon finn eg i Omgrepskatalogen?

Alle omgrep som er publiserte i Omgrepskatalogen følgjer [Forvaltningsstandard for beskriving av omgrep (SKOS-AP-NO-Begrep)](https://data.norge.no/specification/skos-ap-no-begrep/).

Nedanfor er det oppgitt kva du kan få informasjon om:

-   Definisjon
-   Gyldigheit
-   Tillate og frårådde termar
-   Fag- og bruksområde
-   Identifikator
-   Kontaktinformasjon

### Samanlikne omgrep

Det er mogleg å samanlikne fleire omgrep ved sida av kvarandre. Verktøyet gjer det lettare å finne det omgrepet som er best eigna.

![Døme på samanlikning av omgrepet forelder](https://cms.fellesdatakatalog.digdir.no/uploads/Begrep_foreldre_sammenligning_b674379fd8.png)

## Relasjon til andre katalogar

Dei ulike datakatalogane i Felles datakatalog kan brukast kvar for seg, men fleire av dei har ein logisk samanheng, og kan difor sjåast i samanheng med kvarandre. Her er det skildra kva relasjon dei andre katalogane har med Omgrepskatalogen.

### Datasettkatalogen

Datasett kan ha relasjon til eitt eller fleire omgrep. Når du har valt eit bestemt datasett, kan du i menyen velje «Omgrep brukte i datasettet». Her får du ei skildring av omgrepet ved å klikke på det som er understreka (som vist i biletet nedanfor).

![Døme på omgrep knytt til eit datasett](https://cms.fellesdatakatalog.digdir.no/uploads/Begrep_brukt_datasett_e4ce9ea65e_9f73f0a214.png)

### Informasjonsmodellkatalogen

Informasjonsmodellar kan refererer til omgrep. Du kan lese meir om informasjonsmodellar på sida om [rammeverk for informasjonsforvaltning (digdir.no)](https://www.digdir.no/informasjonsforvaltning/rammeverk-informasjonsforvaltning/3626). I biletet nedanfor ser du at omgrep er definerte og har ein relasjon til informasjonsmodellen.

![Døme på omgrep knytt til ein informasjonsmodell](https://cms.fellesdatakatalog.digdir.no/uploads/Begrep_brukt_informasjonsmodell_9225799369.png)

## Inspirasjon og rettleiing

[E-læringskurs i omgreps- og terminologiarbeid](https://www.digdir.no/informasjonsforvaltning/begrip-begrepene/1470)
