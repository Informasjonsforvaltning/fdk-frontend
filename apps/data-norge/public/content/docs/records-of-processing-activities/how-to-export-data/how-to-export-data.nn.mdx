---
title: Ta ut data frå Behandlingsoversikt
description: Korleis overføre data frå Behandlingsoversikt til din eigen verksemd.

---

# Ta ut data frå Behandlingsoversikt

<Ingress>
Her får du rettleiing i korleis du loggar deg inn i Felles datakatalog sin Behandlingsoversikt og korleis du kan overføre data frå Behandlingsoversikt til din verksemd.
</Ingress>

&nbsp;

## Tilgang til Behandlingsoversikt

Løysinga Behandlingsoversikt ligg i registreringsløysinga til Felles datakatalog. For å kunne overføre data frå Behandlingsoversikt til eigen verksemd, må du derfor ha tilgang til registreringsløysinga. Les meir på nettsida [Ta i bruk Felles datakatalog](https://samarbeid.digdir.no/felles-datakatalog/ta-i-bruk-felles-datakatalog/1619) om korleis du får tilgang til registreringsløysinga.

Når du har fått tilgang, opnar du nettsida [Publisere i Felles datakatalog](https://data.norge.no/publishing) og klikkar på lenkja «Logg inn for å registrere» til venstre i skjermbildet:

![Bilete som viser kvar ein trykkjer for å logge inn i registreringsløysinga.](https://cms.fellesdatakatalog.digdir.no/uploads/Innlogging_registrering_c38f43d43a.png)

&nbsp;

Deretter vel du “Logg inn via ID-porten” til venstre i skjermbildet. Du kan eventuelt velje “Logg inn via Felles brukarhandsaming” dersom du tidlegare har fått tilgang til å logge inn via denne løysinga. Tilsette i Brønnøysundregistera og Skatteetaten kan også logge inn via eigne innloggingsløysingar.

![Bilete som viser dei forskjellige innloggingsalternativa.](https://cms.fellesdatakatalog.digdir.no/uploads/Innlogging_alternativer_62081aab4d.png)

&nbsp;

Når du har logga inn i registreringsløysinga, klikkar du på valet «Behandlingsoversikt».

![Bilete som viser oversikt over kva katalogar som finst for ei verksemd.](https://cms.fellesdatakatalog.digdir.no/uploads/Registreringslosning_alle_kataloger_Behandlingsoversikt_d3c4c63095.png)

Du kjem då inn i Behandlingsoversikten for din verksemd.


## Om Behandlingsaktivitetar i Behandlingsoversikt

Alle data som verksemda di har registrert i Behandlingsoversikt kan enkelt takast ut av løysinga og overførast til verksemda som rapportar. Rapportar kan genererast i HTML-format eller som CSV-filer (komma-separerte verdiar). HTML-formatet er tilpassa visning i nettlesar og kan skrivast ut eller lagrast som PDF-filer. CSV-formatet er egna til vidare bruk i databasar eller i rekneark.


## Framgangsmåte for å generere rapportar

Klikk på «Generer rapport»:

![Bilete som viser kvar knappen «Generer rapport» er på behandlingsoversiktsida.](https://cms.fellesdatakatalog.digdir.no/uploads/Behandlingsoversikt_knapp_generer_rapport_5dc8ab6b63.png)

&nbsp;

Du kan då velje mellom fire rapportar; Behandlingsoversikt, Behandlingsoversikt CSV, Protokoll og Protokoll CSV:

![Bilete som viser at knappen «Generer rapport» er vald, og at under denne er det fire rapporttypar.](https://cms.fellesdatakatalog.digdir.no/uploads/Behandlingsoversikt_valg_generer_rapport_e74b90fefc.png)


### Rapport «Behandlingsoversikt» og «Behandlingsoversikt CSV»

Rapportane «Behandlingsoversikt» og «Behandlingsoversikt CSV» inneheld alt din verksemd har registrert i Behandlingsoversikt. Rapport «Behandlingsoversikt» genererer ei HTML-side som blir vist i nettlesaren din. Rapport «Behandlingsoversikt CSV» har same innhald som «Behandlingsoversikt», men genererer ei CSV-fil som blir lasta ned til PC-en din, og som deretter kan importerast til ei database eller opnast i eit rekneark for vidare oppdatering. Vi tilrår å generere ein eller begge desse rapportane for å sikre at all informasjon registrert i Behandlingsoversikt blir overført til verksemda di.


### Rapport «Protokoll» og «Protokoll CSV»

Rapportane «Protokoll» og «Protokoll CSV» inneheld berre godkjende behandlingsprotokollar. Desse rapportane er vidare avgrensa til å berre innehalde dei tema som dekkast av artikkel 30 «Protokoll over behandlingsaktivitetar» i Personopplysningslova. Rapport «Protokoll» genererer ei HTML-side som blir vist i nettlesaren din. Rapport «Protokoll CSV» har same innhald som rapport «Protokoll», men genererer ei CSV-fil som blir lasta ned til PC-en din, og som kan importerast til ei database eller opnast i eit rekneark for vidare oppdatering.


## Generelt om tema som kan registrerast i Behandlingsoversikt – og som det kan takast ut rapportar om

Digdir har ved utviklinga av Behandlingsoversikt teke utgangspunkt i Datatilsynet sin «[Mal for behandlingsansvarleg si protokoll](https://www.datatilsynet.no/rettigheter-og-plikter/virksomhetenes-plikter/protokoll-over-behandlingsaktiviteter/)». Behandlingsoversikt dekkjer derfor ei rekkje tema som er nemnt i personopplysningslova og i Datatilsynet sin mal. Løysinga gir moglegheiter for å registrere kontaktopplysningar for Behandlingsansvarleg og Personvernombod, og oppfyller elles krava til kva som skal registrerast i samsvar med artikkel 30 «Protokoll over behandlingsaktivitetar» i Personopplysningslova. Ein kan òg registrere andre tema som kan vere nyttige å ha knytt til behandlingsaktivitetar, som informasjon nemnt i artikkel 6 «Behandlingas lovlegheit» og artikkel 9 «Behandling av særskilde kategoriar av personopplysningar». I tillegg har vi lagt inn moglegheiter i Behandlingsoversikt for å knyte behandlingsaktivitetar til verksemda sine datasettbeskrivingar i Felles datakatalog (valfritt felt).

På dei neste sidene følgjer ei skildring av ulike rapportar som kan takast ut frå Behandlingsoversikt, samt ei skildring av kva rapportane inneheld. Følgjande forklaringar av utskrift og lagring er basert på bruk av nettlesaren Chrome Versjon 119.0.6045.200 (Offisiell delversjon) (64-bit). Vi tek derfor atterhald om at menyval for slik funksjonalitet kan variere mellom ulike nettlesarar og versjonar av Chrome.


## Skildring av rapportane sitt innhald

Her følgjer ei meir detaljert skildring av innhaldet i rapportane.


### Rapport «Behandlingsoversikt»

Dette er det første alternativet i rapportmenyen:

![Bilete som viser dei fire rapporttypane under knappen «Generer rapport»».](https://cms.fellesdatakatalog.digdir.no/uploads/Behandlingsoversikt_rapportalternativer_877d5421ad.png)

Rapportvalet genererer ein HTML-rapport som inneheld alt din verksemd har registrert i bolkane «Kontaktinformasjon» og «Personvernombod», samt alt som er registrert i alle behandlingsaktivitetar. Rapporten inneheld derfor både behandlingsaktivitetar med status «Godkjent» og behandlingsaktivitetar med status «Utkast».

Rapporten startar med å vise alt som er registrert i bolkane «Kontaktinformasjon» og «Personvernombod». Deretter blir kvar behandlingsaktivitet vist etter tur, med kvart sitt registreringsfelt per behandlingsaktivitet.

I følgjande eksempel ser vi at rapporten startar med å vise namnet på verksemda. Vidare viser den kva som er registrert under «Kontaktinformasjon» og «Personvernombod», og deretter ser ein starten på informasjonen knytt til behandlingsaktiviteten «Ansettelser»:

![Bilete av eit eksempel på rapport «Behandlingsoversikt» som HTML.](https://cms.fellesdatakatalog.digdir.no/uploads/Behandlingsoversikt_rapport_html_b319cdf7da.png)

Tema som omhandlar artikkel 30 «Protokollar over behandlingsaktivitetar» i Personopplysningslova er merka «Obligatorisk» i rapporten. Alle obligatoriske felt i ein behandlingsaktivitet må fyllast ut før ein kan godkjenne behandlingsaktiviteten. Under overskrifta «Ansettelser» går det fram at denne rapporten er godkjent.

For tema som ikkje er utfylt, visast likevel overskrifta. Dette gjeld både for behandlingsaktivitetar som står med status «Godkjent» og dei som står med status «Utkast». Nedanfor er eit eksempel frå rapporten der det er vist utdrag frå behandlingsaktiviteten «Lønn». I overskrifta går det fram at behandlingsaktiviteten står med status «Utkast». Vidare ser ein at det ikkje er fylt ut noko i dei valfrie felta «Dagleg behandlingsansvar» og «Databehandlarar og databehandlar», og at det er oppgitt «Nei» i det obligatoriske feltet «Felles behandlingsansvar».

![Bilete av eit eksempel på rapport «Behandlingsoversikt» som HTML og utan innhald.](https://cms.fellesdatakatalog.digdir.no/uploads/Behandlingsoversikt_rapport_html_tema_uten_innhold_97c2aba9fe.png)

Rapport «Behandlingsoversikt» kan skrivast ut ved å velje «Skriv ut» i nettlesaren din. Den kan òg lagrast som PDF-fil. Dette gjer du ved å velje «Skriv ut» i nettlesaren og deretter velje «Destinasjon» - «Lagre som PDF».


### Rapport «Behandlingsoversikt CSV»

Dette er det andre valet i rapportmenyen:

![Bilete som viser dei fire rapporttypane under knappen «Generer rapport»».](https://cms.fellesdatakatalog.digdir.no/uploads/Behandlingsoversikt_rapportalternativer_877d5421ad.png)

Rapporten genererer ei CSV-fil som kan importerast til ei database eller i eit rekneark. All informasjon som er registrert i Behandlingsoversikt visast i rader og kolonnar i fila.

Fila blir automatisk lasta ned til PC-en din når du klikkar på «Behandlingsoversikt CSV». Sjekk loggen over nylege nedlastingar eller mappa «Nedlastingar» om den har blitt lagra der. Her er eit eksempel på at fila er generert:

![Bilete som viser at fila «behandlingsoversikt.csv» ligg i loggen over nylege nedlastingar.](https://cms.fellesdatakatalog.digdir.no/uploads/Behandlingsoversikt_rapport_CSV_nedlasting_060b603946.png)

&nbsp;

Rapporten dekkjer same innhald som rapport «Behandlingsoversikt, men inneheld i tillegg verksemda sitt organisasjonsnummer. Her er eit eksempel på rapport «Behandlingsoversikt CSV» opna i MS Excel:

[Bilete som viser døme på rapport «Behandlingsoversikt CSV» opna i MS Excel.](https://cms.fellesdatakatalog.digdir.no/uploads/Behandlingsoversikt_rapport_CSV_eksempel1_127c7da850.png)

Kvar rad representerer ein behandlingsaktivitet. Tema i kolonnane følgjer stort sett same rekkefølgje som tema i registreringsløysinga. Først kjem Namn på verksemda, så organisasjonsnummer, informasjon frå dei ulike felta under «Kontaktinformasjon» og «Personvernombod», og til slutt tema i dei ulike felta knytt til kvar behandlingsaktivitet. Namn på behandlingsaktiviteten ligg til dømes i kolonne P. Merk at «Organisasjonsnummer» visast berre i CSV-rapportane.

Tema som kan gjentakast med fleire registreringar, blir separert i kolonnane. Nedanfor følgjer eit døme frå registreringsløysinga, og deretter ei vising av tilsvarande felt og data i ei CSV-fil. I dette dømet er det registrert to namn med tilhøyrande telefonnummer og e-post under «Dagleg behandlingsansvarleg i behandlingsaktiviteten «Lønn» i registreringsløysinga:

![Bilete som viser at det er registrert to personar med dagleg behandlingsansvar for ein behandlingsaktivitet.](https://cms.fellesdatakatalog.digdir.no/uploads/Behandlingsoversikt_behandlingsaktivitet_daglig_behandlingsansvar_4f84aa1572.png)

I CSV-fila «Behandlingsoversikt CSV» blir same informasjon frå behandlingsaktiviteten «Lønn» vist:

![Bilete som viser døme på rapport Behandlingsoversikt CSV» opna i MC Excel der det er registrert to personar med dagleg behandlingsansvar for ein behandlingsaktivitet.](https://cms.fellesdatakatalog.digdir.no/uploads/Behandlingsoversikt_rapport_CSV_eksempel_Lonn_52c0a151a2.png)

Som det går fram her, blir eit skiljeteikn brukt dersom det er oppgitt fleire registreringar innanfor eit tema. I dømet kjem det fram i kolonne R at det i behandlingsaktiviteten «Lønn» er tre «Dagleg behandlingsansvarlege». I kolonne S er telefonnummera viste i same rekkefølgje som namna. Det betyr at Jan Jansen har telefon 22334455, og Nils Nilsen har telefon 33445566. For Tor Torsen er det ikkje registrert noko telefonnummer.

Fila kan behandlast vidare i for eksempel eit rekneark. Ein kan då til dømes leggje inn fleire namn på «Dagleg behandlingsansvarleg» og skilje namna med «skiljeteiknet» som ofte finst oppe til venstre på tastaturet, gjerne på same tast som paragraf-teiknet ligg på.


### Rapport «Protokoll» og «Protokoll CSV»

Rapport Protokoll og rapport Protokoll CSV inneheld berre godkjende behandlingsaktivitetar. Rapporten er vidare avgrensa til å berre gjelde tema som inngår i artikkel 30.

Rapport “Protokoll” er ein HTML-rapport og er det 3. valet i rapportmenyen:

![Bilete som viser dei fire rapporttypane under knappen «Generer rapport»».](https://cms.fellesdatakatalog.digdir.no/uploads/Behandlingsoversikt_rapportalternativer_877d5421ad.png)

&nbsp;

For å kunne generere rapportane «Protokoll» og «Protokoll CSV», må dei obligatoriske felta under temaene «Kontaktinformasjon» og «Personvernombod» vere utfylte:

![Bilete som viser temaene «Kontaktinformasjon» og «Personvernombod» i Behandlingsoversikt.](https://cms.fellesdatakatalog.digdir.no/uploads/Behandlingsoversikt_kontakt_og_personvern_1b17c54e27.png)

&nbsp;

Dersom registreringsfelta under «Kontaktinformasjon» og «Personvernombod» <u>ikkje</u> er utfylte, blir rapportvala «Protokoll» og «Protokoll CSV» viste med grå tekst i menyen der ein vel rapport. Dette betyr at det ikkje er mogleg å generere rapportane:

![Bilete som viser at rapporttypane «Protokoll» og «Protokoll CSV» er deaktiverte under knappen «Generer rapport».](https://cms.fellesdatakatalog.digdir.no/uploads/Behandlingsoversikt_rapportalternativer_manglende_utfylling_722200b988.png)

Når registreringsfelta under «Kontaktinformasjon» og «Personvernombod» er utfylte, kan ein starte generering av rapport «Protokoll» og «Protokoll CSV». Merk at i tillegg til at rapportane inneheld berre godkjende behandlingsaktivitetar, er innhaldet i kvar behandlingsaktivitet vidare avgrensa til berre å omhandle dei tema som er merkte som «Obligatorisk» i registreringsløysinga. Det vil seie at rapportane berre inneheld artikkel 30-temaene (protokoll-krava) samt namn på behandlingsaktiviteten. «Protokoll CSV» viser i tillegg organisasjonsnummeret til verksemda. Valfrie tema i registreringsløysinga blir difor ikkje viste i desse rapportane.


#### Rapport «Protokoll»

For at ein behandlingsaktivitet skal få status som godkjent, og dermed kunne visast i rapport «Protokoll», må alle obligatoriske tema i behandlingsaktiviteten vere utfylte, samt at behandlingsaktiviteten må ha status som «Godkjent». Godkjenning skjer ved å klikke på Godkjenn-knappen nedst inne i registreringsvindauget for den enkelte behandlingsaktiviteten. Her er eit døme frå rapport Protokoll:

![Bilete av eit eksempel på rapport «Protokoll» som HTML.](https://cms.fellesdatakatalog.digdir.no/uploads/Behandlingsoversikt_protokoll_html_6e789eaad5.png)


#### Rapport «Protokoll CSV»

Rapport «Protokoll CSV» har same innhald som HTML-rapporten «Protokoll». I tillegg inneheld den verksemda sitt organisasjonsnummer. Den blir opna på same måte som rapport «Behandlingsoversikt CSV». Her er eit døme frå rapport «Protokoll CSV», opna i MS Excel:

![Bilete som viser døme på rapport «Protokoll CSV» opna i MS Excel.](https://cms.fellesdatakatalog.digdir.no/uploads/Behandlingsoversikt_rapport_protokoll_CSV_eksempel_eba15ff1ec.png)

&nbsp;

Om du har spørsmål til bruk av Behandlingsoversikt, eller treng hjelp med generering av rapportar, kan du ta kontakt med oss på e-postadressa [fellesdatakatalog@digdir.no](mailto:fellesdatakatalog@digdir.no)

