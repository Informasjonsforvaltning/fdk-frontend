# Datalandsbyen

[Datalandsbyen](https://datalandsbyen.norge.no/) er et nettforum knytt til temaene datadeling og informasjonsforvaltning.

Her møter du andre som jobber med data og datadeling, både i offentlig og privat sektor. Datalandsbyen er et sted for å dele erfaringer, stille spørsmål og få hjelp til å finne data.

## Ta i bruk

Alle kan lese innlegg i Datalandsbyen. Dersom du vil skrive innlegg, må du lage en brukerkonto. Dette gjøres enkelt ved å følge stegene under.

1. Gå til [Datalandsbyen.norge.no](https://datalandsbyen.norge.no/)
2. Klikk på `Logg inn` øverst til høyre
3. Velg `Registrer deg` og følg instruksjonene dersom du ikke allerede har en brukerkonto du har brukt i andre Digdir-tjenester som for eksempel Samarbeidsportalen.
4. Godkjenn samtykke og brukervilkår for nettforumet

Første innlegg som publiseres av en ny bruker i forumet må godkjennes av en administrator.

Med en brukerkonto kan du:

- Skrive og svare på innlegg
- Stemme opp innlegg
- Abonnere på diskusjonstråder for å få varsler på e-post om nye innlegg
- Velge å få e-post med sammendrag av nylig aktivitet på forumet

## Tips til bruk

### Etterspørre data

Om du vil ha hjelp til å finne data, eller be om at data blir publisert, kan du skrive et innlegg i [kategorien «Etterspør datasett og API-er»](https://datalandsbyen.norge.no/category/6/ettersp%C3%B8r-datasett-og-api-er). Vi følger opp og kontakter aktuelle datatilbydere og andre i vårt nettverk for å hjelpe deg. Kanskje andre i Datalandsbyen også har tips til deg?

[Tips til å skrive innlegg om etterspørsel etter data](https://datalandsbyen.norge.no/topic/56/ettersp%C3%B8rr-data-og-api).

### Spørsmål eller kommentarer på datasett

Dersom du har spørsmål eller kommentarer til et datasett som er beskrevet i data.norge.no kan du stille spørsmålet i Datalandsbyen. Vi vil da gi beskjed til dataeier om at det er kommet et innlegg de bør svare på.

Sjekk om det er en eksisterende diskusjonstråd om datasettet du lurer på, eller opprett en ny tråd i [kategorien «Kommentartråder»](https://datalandsbyen.norge.no/category/12/kommentartr%C3%A5der). Eksisterende diskusjonstråder som lenker til datasettet finner du også på siden til datasettet i data.norge.no, under fanen «Diskusjoner».

### Gode eksempel på bruk av data

I kategorien [«Gode eksempler på bruk»](https://datalandsbyen.norge.no/category/2/gode-eksempler-p%C3%A5-bruk) finner du eksempel på hvordan andre har brukt data, enten det er til å lage en app, tjeneste, visualisering eller annet.

Har du laget noe med data som du vil dele? Legg gjerne ut et innlegg i denne kategorien.

[Tips for å skrive innlegg om eksempel](https://datalandsbyen.norge.no/topic/60/tips-til-%C3%A5-dele-gode-eksempel-p%C3%A5-bruk-av-data).

### Tilbakemeldinger på data.norge.no

Dersom du har tilbakemeldinger eller spørsmål til data.norge.no kan du skrive et innlegg i [kategorien «Tilbakemeldinger og nyheter»](https://datalandsbyen.norge.no/category/5/tilbakemeldinger-p%C3%A5-data-norge-no).

### Annet

I Datalandsbyen er det også kategorier for møter og arrangementer, spørsmål om juss, kunstig intelligens, informasjonsmodellering og mer. Besøk [Datalandsbyen](https://datalandsbyen.norge.no/) for å se alle kategorier.

## Spørsmål om Datalandsbyen?

Kontakt oss på datalandsbyen@norge.no
