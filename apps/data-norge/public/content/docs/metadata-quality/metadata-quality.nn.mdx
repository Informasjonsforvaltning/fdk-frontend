---
title: Vurdering av metadatakvalitet
description: Om vurdering av metadatakvalitet på data.norge.no og kvifor vi gjer det
---

# Vurdering av metadatakvalitet

<Ingress>
    Metadatakvalitet er meint som eit hjelpeverktøy for dataeigarar slik at dei kan vurdere metadata mot ulike
    indikatorar. For meir informasjon om kva berekningar vi nyttar for kvar indikator, sjå på detaljane for
    metadatakvalitet for ei spesifikk datasettbeskriving. Denne sida gir ei oversikt over verksemdene sin
    metadatakvalitet og ei oversikt over metadatakvaliteten på kvar datasettbeskriving som ligg i data.norge.no. Per no
    gjeld dette berre datasettbeskrivingar og ikkje dei andre katalogane på data.norge.no.
</Ingress>

## Kva betyr metadatakvaliteten

Data.norge.no har fire ulike nivå for metadatakvalitet:

| Nivå                                          | Grunngjeving                                                                                                                                                                         |
| --------------------------------------------- | ------------------------------------------------------------------------------------------------------------------------------------------------------------------------------------ |
| <Tag data-color="success">Fremifrå</Tag>      | Dette er bra saker! 75 % eller fleire av kvalitetskriteria er oppfylte. Skildringa er informativ og gjev stor nytteverdi for brukaren, noko som bør vere målet for alle skildringar. |
| <Tag data-color="success">God</Tag>           | 50-75 % av kvalitetskriteria er oppfylte.                                                                                                                                            |
| <Tag data-color="warning">Tilstrekkeleg</Tag> | Berre 25-50 % av kvalitetskriteria er oppfylte, og skildringa bør absolutt forbetrast.                                                                                               |
| <Tag data-color="danger">Dårleg</Tag>         | 25 % eller færre av kvalitetskriteria er oppfylte. Skildringa er mangelfull og dekkjer sjeldan det nødvendige.                                                                       |

## Kvifor måler vi metadatakvalitet

Vi ønskjer å hjelpe dataeigarar med å forbetre beskrivinga av eit datasett. Ved å måle metadatakvaliteten kan vi sjå kva eigenskapar ved ei datasettbeskriving som har forbetringspotensial.
For å oppnå målet om "Once Only"-prinsippet, der deling av data er i fokus, er det viktig med god dokumentasjon av datasettbeskrivinga.

Noreg blir også målt mot andre europeiske datakatalogar, der eit av kriteriane er måling av metadatakvaliteten.

## Korleis måler vi metadatakvalitet

Utrekning av metadatakvalitet baserer seg på ei rekke kriterium som er delt inn i ulike kategoriar i samsvar med [FAIR-prinsippa](https://www.go-fair.org/fair-principles/).

Vi har også sett til European Data Portal sin [metode](https://www.europeandataportal.eu/mqa/methodology?locale=en) for å vurdere metadatakvalitet.
