---
title: RDF og lenkede data
description: Forklaring på hva RDF og lenkede data er og hvorfor data.norge.no bruker det.
---

# Hva er Resource Description Framework og lenkede data?

Om du har kommet hit, er det kanskje fordi du lurer på hva alt snakket om RDF (_Resource Description Framework_) egentlig dreier seg om.

## Hva er RDF?

Så hva er da egentlig RDF? Fritt oversatt betyr _Resource Description Framework_ noe sånt som _rammeverk for beskrivelse av ressurser_, og dette forklarer egentlig hele RDF:

- En _ressurs_ kan være hva som helst, inkludert dokumenter, nettsider, folk, fysiske objekter, og abstrakte konsepter og idéer.
- Med RDF _beskriver_ man ressursene og relasjonene mellom dem.
- RDF er et _rammeverk_ fordi
    - det er et formelt og logisk språk,
    - det er en modell for å strukturere data, og
    - det inkluderer verktøy og algoritmer for å behandle dataen.

Så med RDF kan man beskrive _ting_ og hvordan disse _tingene_ forholder seg til hverandre.
Siden RDF er basert på web-teknologi kan du knytte dine beskrivelser til andres, og vi snakker da om lenkede data.

## Hvorfor RDF?

Det er noen grunner til at vi bruker akkurat RDF i beskrivelsene som publiseres til data.norge.no,
RDF har nemlig noen fordeler som gjør at det egner seg godt til en datakatalog. Noen av disse er:

1. Samhandlingsevne (eller interoperabilitet):

    a. RDF har et globalt navnerom, som betyr at vi kan snakke om de samme tingene på tvers av systemer.

    b. Ulike beskrivelser (som datasett og begrep) kan enklere knyttes sammen (lenkede data).

    c. RDF Gjør det enkelt å gjenbruke av vokabularer og informasjon på tvers av systemer og løsninger.

2. RDF er maskinlesbart og kan utveksles og forstås av ulike datasystemer.
3. Semantikken følger med dataen når man bruker klasser og egenskaper definert i RDF; dataen blir selvforklarende.
4. RDF kan håndtere kompleks data som er vanskelig å definere i tabellform.
5. RDF gjør distribuerte spørringer mulig.
6. En stor verktøykasse er tilgjengelig (for modellering, validering, spørringer, distribuert data, med mer).

<Alert size='sm'>
    **Tips**: Sjekk gjerne hva W3C selv [skriver om bruksområder for
    RDF](https://www.w3.org/TR/rdf11-primer/#section-use-cases).
</Alert>

Data.norge.no henter beskrivelser fra mange ulike virksomheter, og da er det en fordel at vi kan bruke et maskinlesbart og standardisert format som RDF.

Den europeiske dataportalen [data.europa.eu](https://data.europa.eu) er basert på RDF og henter beskrivelser fra blant annet data.norge.no. Det betyr at data.norge.no må tilby den i RDF.

Alle beskrivelsene av datakataloger til både data.norge.no og data.europa.eu følger en standard som heter [DCAT (Data Catalog Vocabulary)](https://www.w3.org/TR/vocab-dcat-3/) som er definert i RDF.

## Mer info om RDF

Om du vil lære mer om hvordan RDF fungerer kan du ta en titt på [kræsjkurset vårt](/docs/sharing-data/rdf/rdf-crash-course).
