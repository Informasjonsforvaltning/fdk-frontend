---
title: Teknisk dokumentasjon - data.norge.no
description: Overordnet informasjon om tekniske aspekter ved data.norge.no
---

# Teknisk informasjon

<Ingress size='xs'>Her finner du overordnet informasjon om tekniske aspekter ved data.norge.no.</Ingress>

## Om data.norge.no

Data.norge.no er Norges nasjonale dataportal. Dataportalen består av flere datakataloger som er basert på nasjonale standarder og spesifikasjoner. Katalogene fylles med informasjon gjennom å høste virksomheters egne kataloger, enten de drifter dem lokalt hos seg eller om de bruker registreringsløsningen som tilbys av data.norge.no.

### Flyt fra registrering til portal
![Forenklet diagram over flyt fra registrering til portal](https://cms.fellesdatakatalog.digdir.no/uploads/Forenklet_diagram_over_flyt_fra_registrering_til_portal_nb_11772cf41d.png) 
Data kan registreres enten i lokale eller sektorielle datakataloger som driftes av en virksomhet eller sektor, eller i datakatalogen som driftes av data.norge.no (Registrering). Registrering støtter registrering av datasett, begrep, API-er, informasjonsmodeller og tjenester. Høsteren høster datasett, begrep, API-er, informasjonsmodeller, tjenester og hendelser fra datakatalogene automatisk. Portalen lytter til hendelser fra høsteren og tilbyr søk og oversikt over datasett, begrep, API-er, informasjonsmodeller, tjenester og hendelser.

### Mer informasjon om tjenestene: 
- [Portal (Github)](https://github.com/Informasjonsforvaltning/architecture-documentation/wiki/Architecture-documentation#-portal)
- [Høsteløsningen (Github)](https://github.com/Informasjonsforvaltning/architecture-documentation/wiki/Architecture-documentation#-harvesting)
- [Registreringsløsningen (Github)](https://github.com/Informasjonsforvaltning/architecture-documentation/wiki/Architecture-documentation#-registration)

### Katalogene i dataportalen:
- [Datasett](/catalogs/datasets)
- [Begrep](/catalogs/concepts)
- [API-er](/catalogs/data-services)
- [Informasjonsmodeller](/catalogs/information-models)
- [Tjenester og hendelser](/catalogs/public-services-and-events)

Du kan lese mer overordnet om Data.norge.no og dets formål på [Om data.norge.no](/about/)

## Åpen kildekode

Kildekoden til Data.norge.no ligger åpent tilgjengelig på [Github-organisasjonen Informasjonsforvaltning](https://github.com/Informasjonsforvaltning). 
For å få oversikt over hvordan repositoryene henger sammen, kan du gå til [Arkitekturdokumentasjonen på Github](https://github.com/Informasjonsforvaltning/architecture-documentation/wiki/Architecture-documentation).

### Lisens

All vår kildekode har den åpne lisensen [Apache License 2.0](https://www.apache.org/licenses/LICENSE-2.0). Eksterne bibliotek kan ha en annen lisens. Vi anbefaler at du sjekker opp gjeldende lisens for eksterne bibliotek før du tar dem i bruk. 

## Teknologier

De teknologiene som er mest brukt er:
* Språk: Python, Kotlin, Typescript, Rust 
* Rammeverk: React, Next.js, Spring
* Databaser/datastrømming: Postgres, MongoDB, Kafka
* Designsystem: [Designsystemet](https://www.designsystemet.no/)

## Personvern, sikkerhet og universell utforming

### Personvern
Data.norge.no er underlagt norsk lovgiving om behandling av personopplysninger. 
[Personopplysningsloven](https://lovdata.no/dokument/NL/lov/2018-06-15-38) gjennomfører EUs personvernsforordning (GDPR) i norsk rett.

Det behandles minimalt av personopplysninger i løsningene i dag, og det gjelder kun registreringsløsningen og høsteløsningen.

### Sikkerhet
Vi har et stort fokus på sikkerhet og følger [Digdirs prinsipper for sikkerhet i utvikling](https://baksia.digdir.no/produktleveransemodell/prinsipper/sikkerhet/)

#### Vi bruker følgende verktøy for å skanne etter sårbarheter i koden:
- Dependabot
- Pip-audit for Python
- Npm-audit for JavaScript/Typescript
- Github Security Alerts (CodeQL, Dependabot)
- Synopsys Polaris (DAST)
- Prometheus og Trivy for Docker images

### Universell utforming
Som offentlig virksomhet må Digdir tilby løsninger som minimum støtter EUs webdirektiv (WAD) og WCAG 2.1 AA. I tillegg må hvert nettsted erklære etterlevelse av kravene gjennom en tilgjengelighetserklæring. Dette er nærmere beskrevet i [Forskrift om universell utforming av informasjons- og kommunikasjonsteknologiske (IKT)-løsninger](https://lovdata.no/dokument/SF/forskrift/2013-06-21-732) og på [EUs webdirektiv (WAD) (uutilsynet.no)](https://www.uutilsynet.no/webdirektivet-wad/eus-webdirektiv-wad/265).

[Tilgjengelighetserklæring for data.norge.no](https://uustatus.no/nb/erklaringer/publisert/8020b962-b706-4cdf-ab8b-cdb5f480a696)

#### Vi bruker følgende verktøy for å finne WCAG-brudd:
- Siteimprove
- Pa11y

I tillegg tester vi manuelt for å finne feil som ikke kan avdekkes av verktøyene. 