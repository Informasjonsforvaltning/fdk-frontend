---
title: Arkitektur - data.norge.no
description: Her finner du informasjon om den overordnede arkitekturen bak data.norge.no
---

# Arkitektur

<Ingress>Her finner du informasjon om den overordnede arkitekturen bak data.norge.no.</Ingress>

## Rammeverk:

### C4

Vi bruker [C4-modellen](https://c4model.com/) som rammeverk for å beskrive systemet på ulike abstraksjonsnivåer med et konsistent sett av notasjoner.

## Diagram

Sammenhengen mellom komponentene illustreres i følgende diagram:

![Diagram som beskriver sammenhengen mellom komponentene på data.norge.no](https://raw.githubusercontent.com/Informasjonsforvaltning/architecture-documentation/refs/heads/main/generated/system.svg)
En datatilbyder som er ansatt i en virksomhet i offentlig sektor registrerer og deler beskrivelser av data som virksomheten forvalter.
Disse kan registreres i Registrering, en datakatalog som forvaltes av data.norge.no, eller gjennom virksomhetens eller sektorens egne datakatalog.

Registrering bruker en identitets- og tilgangsløsning som snakker med en ekstern identitetstilbyder (som f.eks. ID-porten) for å autorisere brukere. Registreringsløsningen søker etter data i portal.

Høsteren høster datasett, begrep, API-er, informasjonsmodeller, tjenester og hendelser fra datakataloger automatisk, både lokale og den data.norge.no forvalter.

Portalen lytter til datahendelser fra høsteren og tilbyr søk og oversikt over datasett, begrep, API-er, informasjonsmodeller, tjenester og hendelser.

Metadatakvalitet er en tjeneste som måler datasett opp mot ulike indikatorer som er basert på [FAIR-prinsippene](https://www.openscience.no/apen-forskning/forskningsdata/fair). Metadatakvalitet lytter til datahendelser fra høsteren.
Portalen får en datasettkvalitetsscore fra metadatakvalitet.

En datakonsument som representerer en virksomhet, forsker eller sivilsamfunnet finner, forstår og bruker data fra offentlig sektor gjennom portalen.

Du kan lese mer om arkitekturen bak data.norge.no på [Arkitekturdokumentasjonen på Github (på engelsk)](https://github.com/Informasjonsforvaltning/architecture-documentation/wiki/Architecture-documentation).

Tjenestene er under stadig utvikling, dermed kan detaljene i arkitekturen endre seg over tid.
