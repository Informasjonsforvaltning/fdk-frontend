---
title: Datasettkatalogen
description: 'Formålet med datasettkatalogen er å gi en oversikt over hva slags datasett som finnes hos virksomhetene som publiserer i portalen.'
---

# Datasettkatalogen

<Ingress>
	Formålet med datasettkatalogen er å gi en oversikt over hva slags datasett som finnes hos virksomhetene som publiserer i portalen. Slik at dere på en effektiv måte kan finne dataene dere er på jakt etter.
</Ingress>

<CatalogPromo
	text="Ønsker du å søke i datasett-katalogen?"
	button="Finn datasett →"
	link="/datasets"
/>

## Hva slags informasjon får jeg?

Datasettene som er publisert i datasettkatalogen følger spesifikasjonen DCAT-AP-NO.1. Spesifikasjonen gjør det enklere å finne datasett etter tematiske områder, evaluere datakvalitet og finne ut hvem som eier dataene.

Nedenfor er det oppgitt hvilken informasjon du kan få om datasett som er publisert i portalen:

- Hvem som eier datasettet
- Tittel på datasettet
- Formålet med datasettet
- Sentrale opplysninger i datasettet
- Tema
- Geografisk omfang
- Oppdateringsfrekvens
- Tilgangsrettigheter
- Språk
- Kontaktpunkt
- Relasjon til annet datasett
- Begreper
- Distribusjoner

## Relasjon til andre datakataloger

De ulike datakatalogene i Felles datakatalog kan brukes hver for seg, men flere av datakatalogene har en logisk korrelasjon, og kan derfor ses i sammenheng med hverandre. Her er det beskrevet hvilke relasjoner de andre katalogene har med datasettkatalogen.

### Relasjon til datasettkatalogen

Datasettet kan ha relasjon til én eller flere datasett. Det betyr at opplysningstyper som inngår i datasettet, også kan finnes i andre datasett som finnes i Felles datakatalog. Hvis det er tilfellet, er det mulig å finne ut av det ved å bla nedover i datasettet eller ved å se på menyen i smulestien.

### Relasjon til Begrepskatalogen

Datasettet kan inneholde **begreper** som er publisert i Felles datakatalog. Med begreper menes det opplysningstyper hvor meningsinnholdet er beskrevet ved hjelp av en definisjon. Hvis begreper i datasettet er knyttet til begrepskatalogen, kan du finne disse i smulestien eller ved å bla nedover i datasettet.

### Relasjon til API-katalogen

Det er også flere av datasettene som kan nås gjennom et API. Hvis det er tilfellet, er det oppgitt relasjon til datatjeneste under «Andre som er relatert til dette datasettet».

## Inspirasjon for de som ønsker å tilgjengeliggjøre datasett

Her kan du lese mer om hva et datasett er.  
[Les om hvordan Brønnøysundregistrene har satt sammen datasett.](https://www.digdir.no/informasjonsforvaltning/hvordan-bestemme-hva-et-datasett-er-og-hvilke-datasett-som-skal-beskrives/2198)  
[Finn ut hvordan du kan tilgjengeliggjøre datasett.](https://www.digdir.no/informasjonsforvaltning/steg-6-tilgjengeliggjore/2725)

### Spesifikasjon for datakatalog, datasett og datasettbeskrivelser:

Datasettkatalogen og datasettene som er publisert i katalogen skal være beskrevet etter gjeldende spesifikasjon. [Mer informasjon om spesifikasjonen.](https://data.norge.no/specification/dcat-ap-no/)

### Eksempler på bruk

Visste du at datasett kan gjenbrukes til nye, spennende formål? [I Datalandsbyen finnes det mange eksempler på hvordan åpne datasett blir brukt til å utvikle nye og smarte applikasjoner.](https://datalandsbyen.norge.no/category/2/gode-eksempler-p%C3%A5-bruk)
