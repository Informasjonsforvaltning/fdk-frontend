I denne guiden vil du lære

- hvordan lage beskrivelser,
- hvordan publisere beskrivelsene til data.norge.no, og
- om hvilke tilganger du trenger.

Det er to måter du kan lage og publisere databeskrivelser:

1. Du lager beskrivelsen i korrekt format selv og registrerer et høsteendepunkt data.norge.no kan høste beskrivelsen fra.
2. Du bruker Data.norge.no sin registreringsløsning for å registrere og publisere beskrivelser.

## Forarbeid: Rammeverk for informasjonsforvaltning og Orden i eget hus

Uavhengig av hvilke metode du går for bør virksomheten få oversikt over hvilke data den sitter på. Digdir har laget en egen veileder, [Orden i eget hus](https://www.digdir.no/informasjonsforvaltning/veileder-orden-i-eget-hus/2716), for hvordan få til dette.

Lag og publiser gjerne beskrivelser til Data.norge.no gradvis, samtidig som dere holder på med Orden i eget hus-arbeidet. Dere trenger ikke å ha oversikt over all dataen eller fullføre alle trinnene i veilederen før dere publiserer beskrivelsene.

## 1. Høste fra eget endepunkt

Om du ønsker å forvalte beskrivelsene selv, må du lage dem og tilgjengeliggjøre dem.

[Hvordan lage beskrivelser](/getting-started/creating-descriptions-self)

[Hvordan registrere endepunkt for høsting](/getting-started/publishing-descriptions)

## 2. Registreringsløsning på data.norge.no

Data.norge.no tilbyr en skjemaløsning for å lage beskrivelser av datasett, datatjenester, begrep og tjenester. Informasjonsmodeller og hendelser kan foreløpig ikke beskrives i denne løsningen.

[Hvordan lage beskrivelser med registreringsløsningen](/getting-started/creating-descriptions-registration)

## Når du bør velge hvilken fremgangsmåte?

Dette fins det ikke et endelig svar på, men vi kan gi noen grunner til å velge det ene fremfor det andre. Dere kan også velge ulike løsninger for ulike de ressurstypene dere skal beskrive.

### Grunner til å lage og forvalte beskrivelsene selv:

- Beskrivelsen kan forvaltes nærmere der selve dataen befinner seg, noe som senker terskelen for å holde den oppdatert og korrekt.
- Virksomheten er stor og forvaltningen av beskrivelsene er delegert til flere enkelt-team/enkeltpersoner.
- Generering av beskrivelsene/RDF-grafene er del av et automatisert løp.
- Det er mange som gjør hyppige endringer på beskrivelsene.
- Beskrivelsene skal tilgjengeliggjøres for flere og ikke bare publiseres til Data.norge.no.
- Dere trenger å bruke felter i spesifikasjonene som ikke er støttet i registreringsløsningen.

### Grunner til å velge registreringsløsningen:

- Virksomheten er liten og sitter på lite data.
- Virksomheten har ikke anledning til å sette opp endepunkt Data.norge.no kan høste fra.
- De ansvarlige i virksomheten ønsker en lavterskel måte å lage beskrivelser uten å sette seg inn i RDF.
- Dere trenger ikke å beskrive flere felter enn de som er støttet i registreringsløsningen.

## Tilganger og bruksvilkår

Før du kan registrere beskrivelser eller registrere endepunkt data.norge.no skal høste fra:

- må du logge inn med ID-porten (sikkerhetsnivå 3),
- må du ha riktig rettighet eller rolle i Altinn, og
- må virksomheten ha godkjent bruksvilkårene. Dette gjøres første gang virksomheten tar løsningen i bruk.

Se [Samarbeidsportalen for mer informasjon](https://samarbeid.digdir.no/felles-datakatalog/ta-i-bruk-felles-datakatalog/1619).
