# Kom i gang: publisere beskrivingar

Har du brukt registreringsløysinga til å lage beskrivingar, og publisert dei derifrå, blir katalogen automatisk lagt til for hausting. Ønskjer du å starte ei hausting av beskrivingane dine manuelt, kan du lese om [korleis starte hausting](/getting-started/triggering-harvest) eller gå direkte til [administrasjonsgrensesnittet for hausting](https://admin.fellesdatakatalog.digdir.no/data-sources).

## Setje opp hausting: Registrere hausteendepunkt

Forvaltar du beskrivingane sjølv og vil publisere til Data.norge.no, må du setje opp hausting i [administrasjonsgrensesnittet](https://admin.fellesdatakatalog.digdir.no/data-sources). Slik gjer du det:

**Før du kan setje opp hausting av ein ny katalog:**

- Hausteendepunktet som tenar beskrivingane må vere tilgjengeleg på nettet (eventuelt sikra med ein API-nøkkel).
- Dataen som blir returnert må vere i eit av [formata Data.norge.no støttar](/getting-started/creating-descriptions-self).
- Dataen må vere beskriven i samsvar med den aktuelle spesifikasjonen. Les meir om [korleis lage beskrivingar](/getting-started/creating-descriptions-self).
- Du må ha dei nødvendige tilgangane for å bruke løysinga. Les meir om [korleis få tilgang](https://samarbeid.digdir.no/felles-datakatalog/ta-i-bruk-felles-datakatalog/1619).

### Steg 1: Logg inn

Logg inn i [admin-grensesnittet for hausting](https://admin.fellesdatakatalog.digdir.no/data-sources)

### Steg 2: legg til datakjelde

Klikk på knappen «Legg til datakjelde».
