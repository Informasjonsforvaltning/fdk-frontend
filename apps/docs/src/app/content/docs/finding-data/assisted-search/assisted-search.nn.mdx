---
title: 'Hjelp til å finne data'
description: 'Veit du ikkje om dataene du leitar etter finst, eller er det data du treng som ikkje er delte enno?'
---

# Hjelp til å finne data

<Ingress size='xs'>
    Vet du ikke om data du ser etter finnes eller er det data du trenger som ikke er delt ennå? Hvis datasettet ikke er
    beskrevet på Data.norge.no eller på dataeiers nettsider, bør du gå i dialog med de som tilbyr dem og oppfordre dem
    til å dele. Du kan bruke Digdirs tjenester til dette, ved å spørre Datajegeren eller etterspørre datasett og API-er
    i Datalandsbyen.
</Ingress>

## Datajegeren: Finn og få tilgang til offentlige datasett

Datajegeren er en tjeneste som hjelper deg med å finne og få tilgang til datasett fra offentlig sektor. Selv om mange datasett er tilgjengelige via data.norge.no, er ikke katalogen komplett.

Du kan be Datajegeren om hjelp via et enkelt kontaktskjema. Her kan du beskrive hva du leter etter. Noen felt er obligatoriske og noen kan du velge å bruke for å spesifisere forespørselen din. Når skjemaet sendes inn, går det direkte til ansatte i Digitaliseringsdirektoratet som undersøker hvilken etat som eier dataene og tar seg av den nødvendige kontakten for å skaffe dem.

## Datalandsbyen: Etterspørre datasett og API-er

Datalandsbyen er et nettforum dedikert til dialog mellom tilbydere og konsumenter av data. Her kan du etterlyse datasett og API-er du ønsker tilgang til eller har spørsmål om. Du kan også be om utvidelser av eksisterende datasett og API-er, for eksempel mer tilgjengelig data eller endringer i API-funksjonalitet. Besøk brukerforumet Datalandsbyen for å legge inn din etterspørsel. Se veileder for hvordan etterspørre data i Datalandsbyen.
