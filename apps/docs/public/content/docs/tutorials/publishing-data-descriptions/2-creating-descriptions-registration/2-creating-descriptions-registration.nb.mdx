---
title: Lage beskrivelser i Registreringsløsningen
description: Informasjon om hvordan bruke data.norge.no sin Registreringsløsning for å lage beskrivelser.
---


# Lage beskrivelser i Registreringsløsningen

Data.norge.no sin [registreringsløsning](https://registrering.fellesdatakatalog.digdir.no) er en skjemaløsning som lar deg fylle ut relevante felt og som genererer beskrivelser i korrekt format. Når du publiserer beskrivelsene fra løsningen settes det automatisk opp høsting slik at de vises på Data.norge.no.

Registreringsløsningen kan brukes for å lage beskrivelser av datasett, datatjenester, begrep og tjenester. Den kan foreløpig ikke brukes for å beskrive informasjonsmodeller og hendelser.

<Alert
    size="small"
>
**Før du begynner:**

Du må

- være logget inn i [registreringsløsningen](https://registrering.fellesdatakatalog.digdir.no) via ID-porten, og
- ha de riktige tilgangene (minimum «Felles datakatalog - alle kataloger - skrivetilgang»).

Mer informasjon om [tilganger og innlogging](/docs/login-and-access)

</Alert>

## 1. Beskrive

Gå inn i katalogen for den ressurstypen du ønsker å beskrive. Hver virksomhet har én katalog per type, og en katalog inneholder flere beskrivelser.

Opprett en ny beskrivelse, og fyll ut feltene du ønsker. Noen av feltene er obligatorisk og må fylles ut.

Registreringsløsningen på Data.norge.no genererer RDF-grafer/beskrivelser i henhold til spesifikasjonen, men løsningen støtter ikke alle feltene som fins i spesifikasjonene. Er det noen felter du trenger å bruke som ikke er støttet kan du vurdere å forvalte beskrivelsen selv og [sette opp høsting](/docs/tutorials/publishing-data-descriptions/3-publishing-descriptions) til Data.norge.no.

<Alert
    size="small"
>
Gå til [veiledning for hvordan lage beskrivelser selv](/docs/tutorials/publishing-data-descriptions/1-creating-descriptions-self) om du vil lage og forvalte beskrivelsene selv.
</Alert>

## 2. Publisere

Du kan velge om du vil publisere beskrivelsen til Data.norge.no, eller beholde den som utkast for videre arbeid. Publiserte endringer høstes ca. en gang i timen til Data.norge.no.

## Valgfritt neste steg: manuelt starte en høsting

Når du har brukt registreringsløsningen blir beskrivelsen din automatisk lagt til som kilde data.norge.no høster regelmessig fra.
Vil du selv starte en høsting kan du lese mer om det på siden [Hvordan manuelt starte en høsting](/docs/tutorials/publishing-data-descriptions/4-triggering-harvest).
