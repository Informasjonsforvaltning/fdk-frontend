---
title: Intro - publisere beskrivelser
description: I denne veiledningen får du hjelp til å komme i gang med å beskrive data og publisere beskrivelsen til data.norge.no.
---

# Kom i gang: lage og publisere beskrivelser

I denne guiden vil du lære

-   om hvilke tilganger du trenger,
-   hvordan lage beskrivelser, og
-   hvordan publisere beskrivelsene til data.norge.no.

<Divider />

Det er to måter du kan lage og publisere databeskrivelser:

1. Du lager beskrivelsen i korrekt format selv og registrerer et høsteendepunkt data.norge.no kan høste beskrivelsen fra.
2. Du bruker Data.norge.no sin registreringsløsning for å registrere og publisere beskrivelser.

## Forarbeid: Rammeverk for informasjonsforvaltning og Orden i eget hus

Uavhengig av hvilke metode du går for bør virksomheten få oversikt over hvilke data den sitter på. Digdir har laget en egen veileder, [Orden i eget hus](https://www.digdir.no/informasjonsforvaltning/veileder-orden-i-eget-hus/2716), for hvordan få til dette.

Lag og publiser gjerne beskrivelser til Data.norge.no gradvis, samtidig som dere holder på med Orden i eget hus-arbeidet. Dere trenger ikke å ha oversikt over all dataen eller fullføre alle trinnene i veilederen før dere publiserer beskrivelsene.

## Tilganger og bruksvilkår

Før du kan registrere beskrivelser eller registrere endepunkt data.norge.no skal høste fra:

-   må du logge inn med ID-porten (sikkerhetsnivå 3),
-   må du ha riktig rettighet eller rolle i Altinn, og
-   må virksomheten ha godkjent bruksvilkårene. Dette gjøres første gang virksomheten tar løsningen i bruk.

<Alert size='sm'>
    Gå til [Hvordan få tilgang til data.norge.no sine løsninger](/docs/sharing-data/login-and-access).
</Alert>

## 1. Høste fra eget endepunkt

Om du ønsker å forvalte beskrivelsene selv, må du lage dem og tilgjengeliggjøre dem.

[Neste steg](/docs/sharing-data/publishing-data-descriptions/1-creating-descriptions-self) i veiledningen viser hvordan du lager beskrivelser.

<Alert size='sm'>
    Lenger frem i veiledningen får du informasjon om [Hvordan registrere endepunkt for
    høsting](/docs/sharing-data/publishing-data-descriptions/3-publishing-descriptions)
</Alert>

## 2. Registreringsløsning på data.norge.no

Data.norge.no tilbyr en skjemaløsning for å lage beskrivelser av datasett, datatjenester, begrep og tjenester. Informasjonsmodeller og hendelser kan foreløpig ikke beskrives i denne løsningen.

-   [Hvordan lage beskrivelser med registreringsløsningen](/docs/sharing-data/publishing-data-descriptions/2-creating-descriptions-registration)

## Når du bør velge hvilken fremgangsmåte?

Dette fins det ikke et endelig svar på, men vi kan gi noen grunner til å velge det ene fremfor det andre. Dere kan også velge ulike løsninger for ulike de ressurstypene dere skal beskrive.

### Grunner til å lage og forvalte beskrivelsene selv:

-   Beskrivelsen kan forvaltes nærmere der selve dataen befinner seg, noe som senker terskelen for å holde den oppdatert og korrekt.
-   Virksomheten er stor og forvaltningen av beskrivelsene er delegert til flere enkelt-team eller enkeltpersoner.
-   Generering av beskrivelsene er del av et automatisert løp.
-   Det er mange som gjør hyppige endringer på beskrivelsene.
-   Beskrivelsene skal tilgjengeliggjøres for flere og ikke bare publiseres til Data.norge.no.
-   Dere trenger å bruke felter i spesifikasjonene som ikke er støttet i registreringsløsningen.

### Grunner til å velge registreringsløsningen:

-   Virksomheten er liten og sitter på lite data.
-   Virksomheten har ikke anledning til å sette opp endepunkt Data.norge.no kan høste fra.
-   De ansvarlige i virksomheten ønsker en lavterskel måte å lage beskrivelser uten å sette seg inn i RDF.
-   Dere trenger ikke å beskrive flere felter enn de som er støttet i registreringsløsningen.

## Neste steg: lage beskrivelser

Gå til

-   [Hvordan lage beskrivelser selv](/docs/sharing-data/publishing-data-descriptions/1-creating-descriptions-self), eller
-   [Hvordan lage beskrivelser med registreringsløsningen](/docs/sharing-data/publishing-data-descriptions/2-creating-descriptions-registration)

for å komme i gang med å lage beskrivelser.
