---
title: Intro - publisere beskrivingar
description: I denne veiledinga får du hjelp til å kome i gang med å beskrive data og publisere beskrivinga til data.norge.no.
---

# Kom i gang: lage og publisere beskrivingar

I denne guiden vil du lære

-   om kva tilgongar du treng,
-   korleis lage beskrivingar, og
-   korleis publisere beskrivingane til data.norge.no, og

<Divider />

Det er to måtar du kan lage og publisere dataskrivingar:

1. Du lagar beskrivinga i korrekt format sjølv og registrerer eit haustendepunkt data.norge.no kan hauste beskrivinga frå.
2. Du brukar Data.norge.no si registreringsløysing for å registrere og publisere beskrivingar.

## Forarbeid: Rammeverk for informasjonsforvaltning og Orden i eige hus

Uavhengig av kva metode du vel bør verksemda få oversikt over kva data ho sit på. Digdir har laga ein eigen rettleiar, [Orden i eige hus](https://www.digdir.no/informasjonsforvaltning/veileder-orden-i-eget-hus/2716), for korleis få til dette.

Lag og publiser gjerne beskrivingar til Data.norge.no gradvis, samtidig som de held på med Orden i eige hus-arbeidet. De treng ikkje å ha oversikt over all dataen eller fullføre alle stega i rettleiaren før de publiserer beskrivingane.

## Tilgongar og bruksvilkår

Før du kan registrere beskrivingar eller registrere eit endepunkt data.norge.no skal hauste frå:

-   må du logge inn med ID-porten (sikkerheitsnivå 3),
-   må du ha rett rettigheit eller rolle i Altinn, og
-   må verksemda ha godkjent bruksvilkåra. Dette vert gjort første gong verksemda tek løysinga i bruk.

<Alert size='sm'>Gå til [Korleis få tilgang til data.norge.no sine løysingar](/docs/login-and-access).</Alert>

## 1. Hauste frå eige endepunkt

Om du ønskjer å forvalte beskrivingane sjølv, må du lage dei og gjere dei tilgjengelege.

[Neste steg](/docs/sharing-data/publishing-data-descriptions/1-creating-descriptions-self) i rettleiinga viser korleis du lagar beskrivingar.

<Alert size='sm'>
    Lenger frame i rettleiinga får du informasjon om [Korleis registrere endepunkt for
    hausting](/docs/sharing-data/publishing-data-descriptions/3-publishing-descriptions)
</Alert>

## 2. Registreringsløysinga på data.norge.no

Data.norge.no tilbyr ei skjemaløysing for å lage beskrivingar av datasett, datatenester, omgrep og tenester. Informasjonsmodellar og hendingar kan førebels ikkje bli beskrive i denne løysinga.

-   [Korleis lage beskrivingar med registreringsløysinga](/docs/sharing-data/publishing-data-descriptions/2-creating-descriptions-registration)

## Når bør du velje kva framgangsmåte?

Det finst ikkje eit endeleg svar på dette, men vi kan gi nokre grunnar til å velje det eine framfor det andre. De kan òg velje ulike løysingar for ulike ressurstypar de skal beskrive.

### Grunnar til å lage og forvalte beskrivingane sjølv:

-   Beskrivinga kan forvaltast nærare der sjølve dataen finst, noko som senkar terskelen for å halde ho oppdatert og korrekt.
-   Verksemda er stor og forvaltninga av beskrivingane er delegert til fleire enkeltteam eller enkeltpersonar.
-   Generering av beskrivingane er del av eit automatisert løp.
-   Det er mange som gjer hyppige endringar på beskrivingane.
-   Beskrivingane skal gjerast tilgjengelege for fleire og ikkje berre publiserast til Data.norge.no.
-   De treng å bruke felt i spesifikasjonane som ikkje er støtta i registreringsløysinga.

### Grunnar til å velje registreringsløysinga:

-   Verksemda er lita og har lite data.
-   Verksemda har ikkje høve til å setje opp eit endepunkt Data.norge.no kan hauste frå.
-   Dei ansvarlege i verksemda ønskjer ein lågterskel måte å lage beskrivingar utan å setje seg inn i RDF.
-   De treng ikkje å beskrive fleire felt enn dei som er støtta i registreringsløysinga.
