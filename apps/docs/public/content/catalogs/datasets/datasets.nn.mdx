---
title: Datasettkatalogen
description: 'Formålet med datasettkatalogen er å gi ei oversikt over kva slags datasett som finst hos verksemdene som publiserer i portalen.'
---

# Datasettkatalogen

<Ingress>
    Formålet med datasettkatalogen er å gi ei oversikt over kva slags datasett som finst hos verksemdene som publiserer
    i portalen, slik at de på ein effektiv måte kan finne dataa de leitar etter.
</Ingress>

<CatalogPromo
    text='Ønskjer du å søkje i datasettkatalogen?'
    button='Finn datasett →'
    link='/datasets'
/>

## Kva slags informasjon får eg?

Datasetta som er publiserte i datasettkatalogen følgjer spesifikasjonen DCAT-AP-NO.1. Spesifikasjonen gjer det enklare å finne datasett etter tematiske område, vurdere datakvalitet, og finne ut kven som eig dataa.

Nedanfor er det oppgitt kva informasjon du kan få om datasett som er publiserte i portalen:

-   Kven som eig datasettet
-   Tittel på datasettet
-   Formålet med datasettet
-   Sentrale opplysningar i datasettet
-   Tema
-   Geografisk omfang
-   Oppdateringsfrekvens
-   Tilgangsrettar
-   Språk
-   Kontaktpunkt
-   Relasjon til anna datasett
-   Omgrep
-   Distribusjonar

## Relasjon til andre datakatalogar

Dei ulike datakatalogane i Felles datakatalog kan brukast kvar for seg, men fleire av dei har ein logisk samanheng, og kan difor sjåast i samanheng med kvarandre. Her er det skildra kva relasjon dei andre katalogane har med datasettkatalogen.

### Relasjon til datasettkatalogen

Datasettet kan ha relasjon til eitt eller fleire datasett. Det betyr at opplysningstypar som inngår i datasettet, også kan finnast i andre datasett i Felles datakatalog. Dersom det er tilfelle, kan du finne ut av det ved å bla nedover i datasettet eller ved å sjå på menyen i smulestien.

### Relasjon til Begrepskatalogen

Datasettet kan innehalde **omgrep** som er publiserte i Felles datakatalog. Omgrep tyder opplysningstypar der meiningsinnhaldet er skildra ved hjelp av ein definisjon. Dersom omgrep i datasettet er knytte til begrepskatalogen, kan du finne desse i smulestien eller ved å bla nedover i datasettet.

### Relasjon til API-katalogen

Det er også fleire av datasetta som kan nåast gjennom eit API. Dersom det er tilfelle, er det oppgitt relasjon til datateneste under «Andre som er relaterte til dette datasettet».

## Inspirasjon for dei som ønskjer å gjere datasett tilgjengeleg

Her kan du lese meir om kva eit datasett er.  
[Les om korleis Brønnøysundregistrene har sett saman datasett.](https://www.digdir.no/informasjonsforvaltning/hvordan-bestemme-hva-et-datasett-er-og-hvilke-datasett-som-skal-beskrives/2198)  
[Finn ut korleis du kan gjere datasett tilgjengeleg.](https://www.digdir.no/informasjonsforvaltning/steg-6-tilgjengeliggjore/2725)

### Spesifikasjon for datakatalog, datasett og datasettbeskrivingar:

Datasettkatalogen og datasetta som er publiserte i katalogen skal vere skildra etter gjeldande spesifikasjon. [Meir informasjon om spesifikasjonen.](https://data.norge.no/specification/dcat-ap-no/)

### Døme på bruk

Visste du at datasett kan bli brukt om att til nye, spennande føremål? [I Datalandsbyen finst det mange døme på korleis opne datasett blir brukt til å utvikle nye og smarte applikasjonar.](https://datalandsbyen.norge.no/category/2/gode-eksempler-p%C3%A5-bruk)
